Технічне завдання на розробку сайту-візитки “GÆISHÆ”


1. Загальна інформація

Назва проєкту: Анімована голографічна візитка “GÆISHÆ”.

Тип сайту: Односторінковий сайт-візитка (Landing Page).

Замовник: Geisha (Анастасія).

Виконавець: Borys Kharchenko.

Мета проєкту: Створити інтерактивну та візуально привабливу онлайн-візитку для представлення творчості артиста GÆISHÆ, що забезпечить зручний спосіб зв'язку для бронювання шоу та доступ до соціальних мереж.

2. Основна концепція
Сайт має виглядати як голографічна картка, що "живе" у цифровому просторі. Основний акцент — на анімації, візуальних ефектах та звуковому супроводі, що створюють атмосферу магії та відеогри.

3. Вимоги до дизайну та візуальних ефектів

3.1. Загальний фон:

Статичний, глибокий чорний колір (матовий або з ефектом нічного неба). Фон нерухомий.

3.2. Фронтальна сторона візитки:

Контент: У центрі розташований логотип "gæishæ" (з рухомим метеликом, як у прототипі).

Візуальний ефект: Вся поверхня картки (не тільки метелик) повинна переливатися зеленим та червоним кольорами, створюючи ефект "хрому", "digital oil" або голограми.

Референс: Ефект голограми, як у сцені з фільму "Маска": https://youtu.be/csvOWBDx1oM?si=jHSt0C-1GjRA2Ky3.

3.3. Зворотна сторона візитки:

Контент:

Короткий текст: “Who is Gæishæ”.

Три функціональні кнопки.

3.4. Анімації:

Перегортання картки: Картка має анімовано перегортатися при кліку користувача.

Зміна кольору: Плавна анімація зміни кольорів голограми на фронтальній стороні.

4. Вимоги до аудіо

Без фонової музики: Автоматичне відтворення музики при завантаженні сайту відсутнє.

Звукові ефекти на дії:

При кожній зміні кольору голограми має лунати короткий дзвінкий звук (наприклад, "дзінь" або "магічна хвиля").

Процес перегортання картки має супроводжуватися відповідним звуковим ефектом ("звук перегортання" або "звук феєчок").

5. Функціональні вимоги

5.1. Кнопка "Забронювати шоу":

Дія: При натисканні відкривається форма для зворотного зв'язку.

Поля форми:

Ім'я.

Контактні дані (телефон/email).

Запитання: "Для кого шоу?".

Запитання: "Де планується виступ?".

Запитання: "Що очікуєте від шоу?".

Відправка даних: Після заповнення та натискання кнопки "Надіслати" дані з форми мають надходити у вигляді повідомлення в Telegram через спеціально налаштованого бота.

5.2. Кнопка "Прослухати пісню / Магазин":

Дія: Перенаправляє користувача за зовнішнім посиланням (URL надається замовником) на музичний трек або інтернет-магазин.

5.3. Кнопка "Соушелс" (Соціальні мережі):

Дія: Перенаправляє користувача на сторінку Linktree (або аналогічний сервіс), де зібрані посилання на:

Instagram

TikTok

Patreon

YouTube

Інші релевантні ресурси (фото, календар тощо).

6. Технічні вимоги

6.1. Адаптивність: Сайт повинен коректно та естетично відображатися на всіх типах пристроїв (десктопні комп'ютери, планшети, смартфони).

6.2. Хостинг та домен:

Сайт буде розміщено на сервері (можливе використання безкоштовних платформ, як pages.dev).

Для сайту буде придбано унікальне доменне ім'я (наприклад, geisha.com). Витрати на придбання та подовження домену покриває замовник. Доменне ім'я не повинно містити нестандартних символів (напр., æ).

6.3. Прототип:

Існуючий прототип слугує основою для розуміння загальної концепції: https://gea-774.pages.dev/?lang=uk. Ключове доопрацювання — реалізація голографічного ефекту для всієї картки.

7. Бюджет та терміни

Вартість розробки: 100 USD (за домовленістю).

Терміни виконання: Гнучкі, узгоджуються додатково з огляду на основну зайнятість виконавця. Замовник погоджується чекати на завершення проєкту.